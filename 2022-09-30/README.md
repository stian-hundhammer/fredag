# fredag 30.09.2022

Hei alle sammen! Som dere ser, så har jeg ikke tingene på stell. I steden for å bruke tiden på å få noe opp, laget jeg like godt dette dokumentet her. Det er jo alt for lenge siden forrige utgave, og i mellomtiden har jeg forsvunnet fra internett. Jeg satte meg ned tidligere i uken, en kveld rundt der klokka hadde passert ti, men det det klart jeg ikke klarte å vri hodet mitt rundt å få noe på plass da. Jeg har jo et domenenavn hjemme også, men - hey - hvorfor ikke bare en readme på GitHub.

Advarsel - her kommer den tekniske biten. Dere vet, jeg kjenner jo en del it-folk. Dere andre kan sikkert hoppe et avsnitt frem. Ok - jeg hadde jo en AWS EC2-instans som har tikket og gått i alle år. Min server, om dog virtuell. Den måtte legges ned. Jeg hadde også skrevet min egen web-server som løsningen gikk på, men sannheten var at bare halvparten gikk på den, teksten. Resten ble servert av en apache-server, da jeg aldri brydde meg med å implementere den binære delen av serveren som hadde en fornuftig hastighet (og chunks og gud vet hva man må forholde seg til). Derfor kan jeg ikke bare fyre opp noe med den serveren gående heller - du hadde bare fått halvparten. Planen nå er å porte hele skiten til ktor, en slags tomcat for Kotlin. Vi får se hva en høstferie kan gjøre med saken :-)

Musikk!

Det har vel ikke vært noe revolusjon i musikken her i løpet av sommeren. Det går endel i gamle travere, men det er jo hyggelig det også. Enkelte favorittband har sluppet nytt materiale, og nå skal jeg se om jeg klarer å få lenket det inn til dere.

1. Death Cab For Cutie - [Roman Candles](https://github.com/stian-hundhammer/fredag/raw/main/2022-09-30/mp3/death_cab_for_cutie__roman_candles.mp3)

...håper ikke GitHub spasmer ut fordi jeg deler en fil her nå....

2. Built To Spill - [Spiderweb](https://github.com/stian-hundhammer/fredag/raw/main/2022-09-30/mp3/built_to_spill__spiderweb.mp3)

Jeg har en skive til, men jeg tror jeg lar den ligge. Nå får vi se om dette fungerer. Skikkelig nerde-lavmål dette, men dere får leve med den denne uken.

Det er høstferie for oss med unger. Jeg skal ikke ha ferie, men jobbe fra svigers. Det blir dermed tur til vestlandet. Det skal regne hele lørdagen over hele ruten, men det får stå sin prøve. Vi tar første stopp i Holmestrand for en bolle, men ellers blir det vel lydbok og mil etter mil. Ja, vi valgte å kjøre denne gangen. 

God helg alle sammen!

Stian

PS: Jeg har en billett til *Purified In Blood* fredag kveld som jeg ikke får benyttet. Ta kontakt
